[[Image:Diogenes_von_Sinope.jpg|thumb|Διογένες ο Σινωπέας]]
[[Image:Alexander visits Diogenes living in a barrel at Corinth in an early 19th century engraving.jpg|thumb|''«Αποσκότ'σον με»'']]

Ο '''Διογένες ο Σινωπέας''' (Διογένης ὁ Σινωπεύς, 391 για 399 π.Χ. - 323 π.Χ.) έτον φιλόσοφος σο παλαιόν την Ελλάδαν. Εγεννέθεν σην [[Σινώπη|Σινώπην]] τη [[Πόντος|Πόντονος]], έζησεν σ' [[Αθήνα|Αθήνας]] κι έτον μαθητής τ' [[Αντισθένες|Αντισθένε]] (κι αούτος πα έτον μαθητής τη [[Σωκράτες|Σωκράτε]]).

== Ο κύων ==
Ο Διογένες την κουλτούραν πα 'κ εθέλνεν. Εμάθηνεν φιλοσοφία τη χώρας τα παιδία με τ' ατά ντ' εποίκεν. Ολίγον εμάθηνενατα με λόγια και θεωρίας. Εθέλνεν την ελευθερίαν τ' ανθρωπίων και ξάι 'κ ελογαρίαζεν το έλεεν η κοινωνίαν. 

Ο Διογένες έτον ο πρώτον ο άνθρωπον ντ' έλεεν για τον εαυτόν ατ' το έτον κοσμοπολίτες (''«κοσμοπολίτης»''). 'Κ έλεεν ντο έτον πολίτες εινός πολιτείας μαναχόν. Τ' οσπίτνατ έτον ο δρόμον. Με το γιασάεμαν ατό ντ' εποίνεν, ο κόσμον έλεενατον ''«κύων»'' (σκύλον). Ο Διογένες πα επαίρεν αβούτο το παρωνύμ' κι εποίκενατο τίτλον ατ'. Ασ' ατουπές εξέβεν τ' όνεμαν τη σχολής ατ', τη σχολής τη κυνικών κι αέτς εσήβεν σε πολλά οσημερνά λαλίας, άμον τ' εγγλέζκον το ''cynicism''.

Άμον ντο είχανε ουλ κυνικοί, αέτς κι ο Διογένες είχεν έναν δαβρίν για το πορπάτεμαν, έναν μπόγον με το βιόν ατ' κι έναν σαχάν για να τρώει. Ούλ' ατά εσυμβολίζαν την βάσην τη κυνισμού: ελευθερία (''«αὐτάρκεια»''), ανοιχτόν συντίσεμαν (''«παρρησία»'') και το κοσμοπολίτεμαν.

== Πολλά λοέν ιστορίας ==
Για το Διογένεν λέχκουνταν πολλά ιστορίας. Ολίγα ασ' ατά τα ιστορίας έχνε απές και τον [[Μεξαλέξανδρος|Μεγαλέξανδρον]].

Έναν αείκον ιστορίαν λέγει πως ο Μεγαλέξανδρος εθέλνεν να τιρτέβ' το Διογένεν κι αέτς εχαρεντέρισενατον έναν σαχάν με στούδαι. Στούδαι για τον κύων (το σκύλον). Πέρασαν τα ημέρας κι επήγεν κι ερώτησεν το Διογένεν
αν το χαρεντερίδ έτον καλόν. Ο Διογένες είπεν: ''«Για κύων έτον πολλά καλόν, άμα για βασιλέα ξάι 'κ έτον καλόν»''.

Άλλον ιστορίαν πα λέγει πως επήγεν ο Μεγαλέξανδρος κι ερώτησεν το Διογένεν ντο χάρη θέλ' να φτάγ' ατον. Ο Διογένες είπεν: ''«Αποσκότ'σον με.»'' Ασην μίαν μεράν ατό εν αμόν το «Έπαρ με ασην σκοτίαν οξουκά και πέει με να μαθάνω την αλήθειαν». Ασ' άλλ' τη μερέαν πα ατό πορεί να έχ' τη σημασέαν: ''«Φύγον απατουκά ν' ελέπ με ο [[Ήλος|ήλον]].»'' Ο Αλέξανδος εγροίξεν ατό και είπεν: ''«Αλέξανδρος αν 'κ είμουν, Διογένες θ' εθέλνα να είμαι»''.

== Εικόνας ==
<gallery>
Image:Diogenes at sculoa di atene.jpg|Διογένες ο Σινωπέας, κομμάται τη «Diogenes at sculoa di Atene», Raphael Santi (σα 1510/11 τη χρονίαν)
Image:Diogenes looking for a man - attributed to JHW Tischbein.jpg|Ο Διογένες αραέβ' ανθρώπς - Johann Heinrich Wilhelm Tischbein (σα 1780 τη χρονίαν)
Image:Gerome_-_Diogenes.jpg|Ο Διογένες απές σο βαρέλ', Jean-Léon Gérôme (σα 1860 τη χρονίαν)
Image:Waterhouse-Diogenes.jpg|John William Waterhouse: Ο Διογένες, δίπλα εν το φανάρ και τα κρεμμύδαι τ' (σα 1882 τη χρονίαν)
[http://home.eduhi.at/teaching/epiktet/diogenes_web.jpg]
</gallery>

== Συνδέζμε ==
*'''[[Image:Commons-logo.svg|14px]] [[:el:commons:Category:Diogenes of Sinope|Ο Διογένες σα Commons]]'''
*[http://www.bartleby.com/66/54/16754.html Διογένες ο Σινωπέας, The Columbia World of Quotations] (αγγλ.)
*[http://www.benbest.com/philo/diogenes.html Διογένες ο Σινωπέας] (αγγλ.)

[[Category:Έλλενας (αρχαιότητα)|Διογενες Σινωπεας]]

[[bg:Диоген Синопски]]
[[bn:দিওগেনেস]]
[[bs:Diogen iz Sinope]]
[[ca:Diògenes de Sinope]]
[[cs:Díogenés ze Sinópé]]
[[da:Diogenes]]
[[de:Diogenes von Sinope]]
[[el:Διογένης της Σινώπης]]
[[en:Diogenes of Sinope]]
[[eo:Diogeno la Cinika]]
[[es:Diógenes de Sinope]]
[[fa:دیوجانس]]
[[fi:Diogenes Sinopelainen]]
[[fiu-vro:Diogenes Sinopest]]
[[fr:Diogène de Sinope]]
[[gl:Dióxenes de Sínope]]
[[he:דיוגנס]]
[[hr:Diogen]]
[[hu:Szinópéi Diogenész]]
[[id:Diogenes dari Sinope]]
[[it:Diogene di Sinope]]
[[ja:ディオゲネス (犬儒学派)]]
[[la:Diogenes Cynicus]]
[[lt:Diogenas Sinopietis]]
[[mk:Диоген]]
[[nl:Diogenes van Sinope]]
[[no:Diogenes fra Sinope]]
[[os:Диоген]]
[[pl:Diogenes z Synopy]]
[[pms:Diògene ëd Sinòpe]]
[[ps:دیو جانس کلبی]]
[[pt:Diógenes de Sínope]]
[[ro:Diogene din Sinope]]
[[ru:Диоген]]
[[sh:Diogen iz Sinope]]
[[simple:Diogenes of Sinope]]
[[sk:Diogenes zo Sinope]]
[[sr:Диоген из Синопе]]
[[sv:Diogenes]]
[[tr:Diyojen (düşünür)]]
[[uk:Діоген Синопський]]
[[ur:دیو جانس کلبی]]
[[zh:锡诺普的第欧根尼]]
