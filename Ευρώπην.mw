[[Αρχείον:LocationEurope.png|thumb|250px|right|Η Ευρώπη σον χάρτεν τη κόσμονος]] 
[[Αρχείον:Europe_satellite_globe.jpg|thumb|250px|Ασόν δορυφόρον : φωτογραφία τ' Ευρώπης]]
Η '''Ευρώπην''' εν ήπειρος. Λέγν' ατέν και ''γηρεόφορον ήπειρον''. [[Γεωγραφίαν|Γεωγραφικά]] εν κομμάτ' τ' ευρασιατικού τη μάζας, άμαν έχ' τ' ατεινές το ξεχωριστόν την ιστορίαν και την κουλτούραν και για τ' ατό λέγουν ατέν ήπειρον. Βρέχεται ασον [[Ατλαντικόν Ωκεανός|Ατλαντικόν τον Ωκεανόν]], το [[Μαύρον Θάλασσα|Μαύρον τη Θάλασσαν]] και το [[Μεσόγειον Θάλασσα|Μεσόγειον τη Θάλασσαν]]. Με την [[Ασίαν]] και την [[Αφρικήν]] εντάμαν σχηματίζνε τον «Παλαιόν Κόσμον».

== Ετυμολογία ==
Τ' όνεμαν «Ευρώπη» εξέβεν α' σ' αρχαία τ' [[Ελλενικόν καλατσή|ελλενικά]] τα λέξεις {{Polytonic|«εὐρύς»}} και {{Polytonic|«ὤψ (ἡ)»}}. Η σημασίαν τη λέξης εν: «γαρή π' ελέπ' μακρά». Σ' αρχαίον τ' ελλενικόν τη [[μυθολογία|μυθολογίαν]] «Ευρώπη» έτον τ' όνεμαν τη κόρης εινός βασιλέα α΄ση Φοινικίαν. 

Ας σ' αλλ' την μερέαν πα, αλλ' ετυμολόγοι λέγουν η λέξην «Ευρώπη» εχ' σημιτικόν ρίζαν κι επεκεί έντον ελλενικόν,<ref name="etymonline.com">http://www.etymonline.com/index.php?search=europe σο σάιτ: etymonline.com, εύρον τη λέξην <code>European</code> (αγγλικά).</ref> λ.χ. ασό ακκαδικόν τη γλώσσαν ''«erebu»'' (''δύσα'' [τ' ήλιονος]).

== Ανθρώπ' ==
Ο πληθυσμόν ατ'ς εν σα 742.452.000 νοματούς (σα 2013 τη χρονίαν) απαναφκά. 'Σ σο μέσον όρον ζούν' ακαικά 'ς σα 65&nbsp;ανθρώπ/χλμ². Α' σ' ούλτ'ς περισσόν ζούνε 'ς σο δυτικόν, 'ς σο κεντρικόν και 'ς σο νότιον την Ευρώπην. 'Σ σ' ανατολικά γάλαι-γάλαι κι άλλο λίγ' ινέσκουνταν. 

=== Καλατσίας ===
[[Αρχείον:Languages-Europe.svg|thumb|250px|Τ' ευρωπαϊκά τα καλατσίας]]

'Σ σα 90&nbsp;τοις εκατό τ' ανθρωπίων και ακόμαν περισσόν καλατσεύ'νε [[Ινδοευρωπαϊκά γλώσσας|ινδοευρωπαϊκά καλατσίας]]. 
Τζιπ τρανόν έκτασην έχ'νε τα σλαβικά, τα γερμανικά και τα ρωμανικά τα καλατσίας. Άλλ' ινδοευρωπαϊκά καλατσίας είναι τ' ελλενικά, τ' αρναούτικά, τα βαλτικά ,τα κελτικά και η ρομανί.

Το δεύτερον ασ' ολτ'ς τρανόν γλωσσικόν φαμέλιαν εν τ' [[ουραλικά γλώσσας|ουραλικά τα γλώσσας]]. Επίσημα καλατσίας απέσ' 'ς σ' ατά είν' τα φινλανδικά, τ' ούγγρικα και τ' εσθονικά. Εξόν ατεινών εν τα λαπωνικά.  

Σ' ευρωπαϊκόν το κομμάτ' τη [[Τουρκία|Τουρκίας]] καλατσεύ'νε [[τουρκικά γλώσσας|τουρκικόν γλώσσα]], τα τουρκικά.

=== Ινάνεμα ===

75 τοις εκατό τ' ανθρωπίων έν χριστιανάντ (ά' σ' ούλτ'ς περισσόν ρωμαιοκαθολικοί, προτεστάντ' κι [[Ορθόδοξον Εγκλεσία|ορθόδοξοι]]).

8 τοις εκατό είν' μουσουλμανάντ κι ευρίουνταν 'ς σο ευρωπαϊκόν τη [[Ρουσία|Ρουσίαν]] (25.000.000), 'ς σο ευρωπαϊκόν τη [[Τουρκία|Τουρκίαν]] (5.900.000), 'ς ση [[Βοσνία και Ερζεγοβίνη|Βοσνίαν Ερζεγοβίνην]] (2.200.000) και 'ς σην [[Αλβανία|Αλβανίαν]] (1.400.000 – 2.500.000). Έξον ατούν είν' μουσουλμάν ξενιτάντ' και οι απογόνατουν τη [[Γαλλία|Γαλλίας]] (5.500.000), τη [[Γερμανία|Γερμανίας]] (3.200.000), τ' [[Ηνωμένον Βασίλειο|Ηνωμενατί Βασιλειατί]] (1.500.000) και τ' [[Ιταλία|Ιταλίας]] (1.000.000).

'Σ σο 1 τοις εκατό τ' ανθρωπίων αφ'κά είν' τ' έτερα τ' ινανέματα. 'ς σα 16 με 17 τοις εκατό ξάι 'κ ινανεύνε.

== Κράτη και πολιτικόν διαίρεση ==

=== Βόρειον Ευρώπη ===

# Χερσαία τοπέα: [[Δανία]], [[Φινλανδία]]
# [[Σκανδιναβικόν Χερσόνησος]]: [[Νορβηγία]], [[Σουηδία]]. 
# Νησιωτικά τοπέα: [[Ισλανδία]]

=== Δυτικόν Ευρώπη ===

# Χερσαία τοπέα: [[Γαλλία]], [[Μονακόν]]
# [[Κάτω Χώρας]]: [[Ολλανδία]], [[Βέλγιον]], [[Λουξεμβούργον]]
# Νησιωτικα τοπέα: [[Ηνωμένον Βασίλειο|Ηνωμένον Βασίλεον]] ([[Τρανόν Βρετανία]]), [[Ιρλανδία]]

=== Κεντρικόν Ευρώπη ===

# Παραθαλάσσεα τοπέα: [[Γερμανία]], [[Πολωνία]]
# Ηπειρωτικά τοπέα: [[Ελβετία]], [[Αυστρία]], [[Λιχτενστάιν]], [[Ουγγαρία]], [[Τσεχία]], [[Σλοβακία]],

=== Ανατολικόν Ευρώπη ===

# Παρα-βαλτικά τοπέα: [[Λεττονία]], [[Εσθονία]], [[Λιθουανία]],
# Ηπειρωτικά τοπέα: [[Ρουσία]] (ευρωπαϊκόν)<ref name="Part in Asia"> Ένα κομάτ ασήν έκτασην ατς ευρίεται σην Ασίαν.</ref>, [[Λευκορουσία]] 
# Παρευξείνεια τοπέα: [[Αζερμπαϊτζάν]]<ref name="Part in Asia"> Ένα κομάτ ασήν έκτασην ατς ευρίεται σην Ασίαν.</ref>, [[Αρμενία]]<ref name="Geo-Asia">Γεωγραφικά εν σην Ασίαν, άμαν λέγουμ' ατέναν ευρωπαϊκόν για την ιστορίαν και τον πολιτισμόν ατς.</ref>, [[Γρουζία]]<ref name="Geo-Asia">Γεωγραφικά εν σην Ασίαν, άμαν λέγουμ' ατέναν ευρωπαϊκόν για την ιστορίαν και τον πολιτισμόν ατς.</ref>, [[Μολδαβία]], [[Ουκρανία]]

=== Νότιον Ευρώπη ===

# [[Ιβηρικόν Χερσόνησος]]: [[Ισπανία]], [[Πορτογαλία]], [[Ανδόρρα]].
# [[Ιταλικόν Χερσόνησος]]: [[Ιταλία]], [[Βατικανό|Βατικανόν]], [[Άγιος Μαρίνος]].
# [[Βαλκανικόν Χερσόνησος]]: [[Αλβανία]], [[Βουλγαρία]], [[Ρουμανία]], [[Ελλάδα]], [[Σερβία]], [[Μαυροβούνιον|Μαυροραχιν]], [[Κροατία]], [[Σλοβενία]], [[Βοσνία και Ερζεγοβίνη|Βοσνία και Ερζεγοβίνην]], [[ΠΓΔΜ|Βαρδάρς (ΠΓΔΜ)]], [[Τουρκία]] (ευρωπαϊκόν)<ref name="Part in Asia"> Ένα κομάτ ασήν έκτασην ατς ευρίεται σην Ασίαν.</ref>.
# Νησιωτικά τοπέα: [[Μάλτα]], [[Κύπρος]].

== Γεωγραφία ==
Με την [[Ασίαν]] εντάμαν εφτάει τρανόν γεωγραφικόν σύνολον. Αέτσ' η Ευρώπην εν χερσόνησον τ' ευρασιατικού τ' ήπειρατι. Τα τζιπ τρανά τα ευρωπαϊκά τα χερσονησία είν' η Κόλα, το Σκανδιναβικόν, το Γιουτλανδικόν, το Ιβηρικόν, το Ιταλικόν και το Βαλκανικόν. Απέσ' σ' ουλ' τρανά τ' ευρωπαϊκά τα νησία ευρίουμεν τη Νόβαγια Ζεμλιά, τη Γην τη Φραγκίσκονος Ιωσήφ, τα Βρετανικά τα νησία, τα νησία τη Δανίας, την [[Ισλανδία|Ισλανδίαν]], την Κορσικήν, τη [[Σαρδηνία|Σαρδηνίαν]], τη [[Σικελία|Σικελίαν]], την [[Κύπρος|Κύπρον]] και την [[Κρήτη|Κρήτην]].

== Αναφοράντας ==
{{reflist}}

== Συνδέζμαι ==
* '''[[Αρχείον:Commons-logo.svg|13px]] [[:el:commons:Europe - Europa|Η Ευρώπην σα Commons]]'''
* '''[[Αρχείον:Greek_wiktionary_logo.png|15px]] [[:wikt:el:Ευρώπη|Η Ευρώπην σο Βικιλεξικόν]]''' 
* '''[[Αρχείον:Gnome-globe.svg|15px]] [[:el:commons:Atlas of Europe|Χάρτες ασην Ευρώπην]]'''
* [http://www.europestartpage.com EUROPEstartpage.com (Οδηγός ταξιδίων)]
* [http://earthobservatory.nasa.gov/Newsroom/NewImages/images.php3?img_id=13266 Η Ευρώπην σην νύχταν]
* [http://www.geog.tamu.edu/~prout/GVmidtermTwo.html Περιοχίδια τη Ευρώπης]
* [http://www.freeworldmaps.net/europe/ Χάρτες τη Ευρώπης]
* [http://europa.eu Ιστοσελίδα τη Ευρωπαϊκής Ένωσης]

{{Πρότυπον:Κράτη τη Ευρώπης}}

[[Κατηγορίαν:Ευρώπη| ]]
[[Κατηγορίαν:Βικιπαίδεια:Arthron]]
