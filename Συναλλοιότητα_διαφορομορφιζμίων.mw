Σην θεωρητικόν [[Φυσική|φυσικήν]], η '''συναλλ΄εότητα δ΄εαφορομορφιζμίων''' (γιά '''γενικόν συναλλ΄εότητα''' γιά '''γενικόν αναλλ΄εότητα''') εν αναλλ΄εότητα τη μορφής τη φυσικών νομίων αφκά ασοί αυταίρετους [[Παράγωγον (μαθεματικά)|δ΄εαφορίσιμους]] μετασκηματιζμούς [[Συντεταγμένε|συντεταγμενίων]]. Το κεντρικόν η ιδέα εν η αφκά: τα συντεταγμένας 'κ υπάρχνε πραματικά σην φύσην, άμα είναι μαναχόν κατασκευάζματα που περγράφνε ατέν κ΄ γ΄ τ'ατό εν καλλίον να μην έχνε ρόλον σην δ΄εατύπωσην τη βασικών φυσικών νομίων. 

Φυσικόν νόμον γενικά συναλλοίωτον εν ατός που ες΄ την ίδ΄εαν  μαθεματικόν μορφήν σ'όλ΄εα τα συστέματα συντεταγμενίων που αλληλοσκετίζκουνταν δ΄εα μεσίου διαφορισιμιδίων μετασκηματιζμίων. Αΐκοι νομ εκφράζκουνταν πολλά φοράς με ορς [[Τανυστής|τανυστικών]] πεδίων· παράδειγμαν: η κλασικόν (μη [[Κβαντομηχανική|κβαντικόν]]) Θεωρία τη Ελεκτροδυναμικής εν αΐκεσσα θεωρία.

Ους αρχή, την γενικόν συναλλ΄εότηταν επρότεινεν ο [[Άλμπερτ Αϊνστάιν]] γ΄ την θεωρίανατουν τη Ειδικού τη Σχετικότητας, άμα αβούτε η θεωρία πα έτον περιοριζμένον σα συστέματα συντεταγμενίων που αλληλοσκετίζκουνταν μαναχόν δ΄εα μεσίου ομ΄εομορφιδίων σχετικών ταχυτητίων (δηλαδή, αδρανειακών πλαισίων). Ο Αϊνστάιν ανεγνώρισεν την ανάγκην εφαρμογής τη [[Γενικόν Σχετικότητα|Γενικού Αρχής τη Σχετικότητας]] σοι επιταχυνόμενους σχετικούς ταχύτητας κ΄ μετεχειρίστεν τοι υπολογιστικούς μέθοδους τη Τανυστικού Λογιζμού (τη νέονος ατουνού εργαλείου γ΄ την εποχήν εκείνεν) για να επεκτείνει την Καθολικόν Συναλλ΄εότηταν Λόρεντς (Lorentz) τη ειδικού θεωρίας (που εφαρμόζκεται μαναχόν σα αδρανειακά πλαίσ΄εα) σην άλο γενικόν Τοπικόν Συναλλ΄εότηταν Λόρεντς (που εφαρμόζκεται σ'όλ΄εα τα πλαίσ΄εα)'''·''' αραέτς εποίκεν ο Αϊνστάιν την Γενικόν Θεωρίαν τη Σχετικότητας. Η τοπικός περιστολή τη γενικού τανυστή μετρικής σην μετρικήν Μινκόφσκι αντιστοισ΄εί σε κίνησην ελεύθερου πτώσης (γεωδαιτικήν, δηλαδή)'''·''' αέτς περικλείσκεται σην γενικόν θεωρίαν το φαινόμενον τη [[Βαρύτητα|βαρύτητας]].

Η σύχρονον ερμηνεία τη φυσικού περιεχόμενου τη αρχής τη γενικού συναλλ΄εότητας εν η αφκά: η ομάδα Λι (Lie) GL<small>4</small>(<math>\Bbb{R}</math>) (η ομάδα συμμετρίας τη Γενικού Σχετικότητας, δηλαδή) εν θεμελ΄εώδης εξωτερικόν [[Συμμετρία|συμμετρία]] τη κόζμονοσεμουν. Άμα κ΄ άλλα συμμετρίας, άμον οι [[Πεδίον (φυσικήν)|εσωτερικοί συμμετρίας]] που βασίζκουνταν σοι διακριτούς ομάδας, έχνε πλέον τρανόν ρόλον σο ποίσιμον καινούργεων φυσικών θεωρίων.

==Τέρεν και==
*[[Ειδικόν σχετικότητα]]

==Αναφοράντας / Βιβλ΄εογραφία==
*(σ'αγγλικά) O'Hanian, Hans ϗ Ruffini, Remo. ''Gravitation and Spacetime'' (2η εκδ.). New York: W. W. Norton. 1994.<br />ISBN 0-393-96501-5. ''Τέρεν το κομμάτ'': 7.1. 

==Συνδέζμ==
*(σ'αγγλικά) [http://www.pitt.edu/~jdnorton/papers/decades_re-set.pdf ''General covariance and the foundations of general relativity: eight decades of dispute'']

[[Κατηγορίαν:Φυσικήν|!]]
[[Κατηγορίαν:Μαθηματικά|!]]

[[en:General covariance]]
[[es:Principio de covariancia]]
[[uk:Загальна коваріантність]]
