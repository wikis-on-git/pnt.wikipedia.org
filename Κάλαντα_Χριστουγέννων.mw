Τα '''κάλαντα τη Χριστουγεννίων''' είν' ευχητικά τραγωδίας ντο ψάλκουνταν κάθαν χρόνον, σην παραμονήν τη [[Χριστούγεννα|Χριστουγεννίων]]. Τα κάλαντα έχνε πολλά λοέν μορφάς (λ.χ. [[Ποντιακά|ποντιακά]], μωραΐτικα, κρητικά, κ.ου.κ.).

== Κάλαντα ==
:Χριστός ’γεννέθεν χαράν ’ς σον κόσμον, χα καλή ώρα, καλή σ’ ημέρα.  
:Χα καλόν παιδίν οψέ ’γεννέθεν, οψέ ’γεννέθεν, ουρανοστάθεν.
:Τον εγέννεσεν η Παναγία, τον ενέστεσεν (Αϊ Παρθένος-δις).
:Εκαβάλκεψεν χρυσόν πουλάριν κι εκατήβεν ’ς σο σταυροδρόμιν
:Έρπαξαν Ατον οι χίλ’ Εβραίοι, οι χίλ’ Εβραίοι και μύριοι Εβραίοι.
:Ας ακρεντικά κι ας σην καρδίαν αίμαν έσταξεν, χολή ’κ’ εφάνθεν.
:Ούμπαν έσταξεν, και μύρος έτον, μύρος έτον και μυρωδία.
:Εμυρίστεν ατο ο κόσμος όλεν, για μυρίστ’ ατο κι εσύ αφέντα.
:Συ αφέντα, καλέ μ’ αφέντα.
:Έρθαν τη Χριστού τα παλικάρα και θημίζ’νε τον νοικοκύρην,
:Νοικοκύρη μ’ και βασιλέα.
:Δέβα ’ς σο ταρέζ’ κι έλα ’ς σην πόρταν, δος μας ούβας και λεφτοκάρα
:Κι αν αν’εις μας, χαράν ’ς σην πόρτα σ’.
::(Καλά Χριστούγεννα και σ’ έτη πολλά)

== Συνδέσμ ==
*[http://www.youtube.com/watch?v=Tdqr9HOY9tM Τα ποντιακά τα κάλαντα σην ΕΤ1]

[[Κατηγορίαν:Θρησκείαν|Καλαντα Χριστουγεννων]]

[[el:Κάλαντα]]
[[en:Carol (music)]]
[[es:Carol]]
[[ja:キャロル]]
[[no:Carol]]
[[pl:Carole]]
[[ru:Каланда]]
[[uk:Каланда]]
