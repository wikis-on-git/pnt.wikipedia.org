Οι '''Συνθετικοί''' είναι η πρωτοποριακή ελληνική μπάντα ηλεκτρονικής μουσικής, που δημιουργήθηκε το 1985 από τους '''Αποστόλη "Λοβέρδο" Αυγερινό''' (στίχοι, σύνθεση, φωνή, κιθάρα), και τον '''Διονύση Αυγερινό''' (στίχοι, σύνθεση, φωνή, πλήκτρα).
{| class="wikitable"
|+Πίνακας περιεχομένων
!1.
!Ιστορικό - 1η περίοδος
!
!
|-
!
!
!1.1
!1η περίοδος
|-
|
|
|'''1.2'''
|'''2η περίοδος'''
|-
|'''2.'''
|'''Δισκογραφία'''
|
|
|-
|'''3.'''
|'''Άλλα projects'''
|
|
|-
|'''4.'''
|'''Παραπομπές'''
|
|
|}

== Ιστορικό - ==

=== 1η περίοδος ===
Οι Αποστόλης και Διονύσης Αυγερινός γεννήθηκαν στο Ληξούρι Κεφαλλονιάς. Η σχέση τους με την μουσική ξεκινάει από πολύ νωρίς, τόσο λόγω της πλούσιας μουσικής παράδοσης του τόπου που μεγάλωσαν, όσο και των μουσικών ερεθισμάτων μέσα από την ίδια την οικογένεια, που όλοι σχεδόν παππούδες ,πατέρας, θείοι, ήταν ερασιτέχνες μουσικοί.  Πρόγονος τους ήταν ο Νικόλαος Αυγερινός που ζούσε στην Οδησσό της Ρωσίας . Ήταν συνθέτης κυρίως εκκλησιαστικής τετράφωνης μουσικής και ενορχηστρωτής σε κάποια έργα του Τσαϊκόφσκι. 

Πριν από την εφηβεία, εγκαθίστανται οικογενειακά στην Αθήνα. Εκεί γνωρίζονται με τον '''Δημοσθένη Τσανέτογλου''', οι γνώσεις του οποίου στη μουσική τεχνολογία της εποχής, σε συνδυασμό με τα μουσικά ακούσματα των αδελφών Αυγερινών  από την ροκ, την πανκ, τα blues, αλλά και την ηλεκτρονική μουσική, οδηγεί τους τρεις τους να υλοποιήσουν την ιδέα σχηματισμού της μπάντας "Συγχρονισμοί". Αργότερα αλλάζουν το όνομα σε «Συνθετικοί», το οποίο και καθιερώνεται, κυκλοφορώντας το πρώτο τους ομώνυμο βινύλιο, με τη συμμετοχή στα computers του Δημοσθένη Τσανέτογλου. Ακολουθώντας ηλεκτρονικά μονοπάτια, καθιερώνουν το δικό τους ξεχωριστό ύφος, μέσα από την όσμωση του μινιμαλισμού, των ψυχεδελικών πλήκτρων, αλλά και της ηλεκτρικής κιθάρας, με τα ψιλά φωνητικά του Αποστόλη Αυγερινού και τον υπερρεαλιστικό στίχο. Το πρωτόγνωρο για την εποχή ύφος των Συνθετικών δεν έχει την ανάλογη ανταπόκριση και έτσι τρία χρόνια αργότερα το συγκρότημα διαλύεται.

=== 2η περίοδος ===
 Στη συνέχεια οι Αποστόλης και Διονύσης ηχογραφούν και κυκλοφορούν ως  "Αποστόλης και Διονύσης Αυγερινός»" δύο cd: το "Φώτα μου, ήλιε μου" το 1997 και το «Ήλεκτρον» το 2006, με το δεύτερο να αποτελεί ένα εξ’ ολοκλήρου ορχηστικό άλμπουμ ηλεκτρονικής μουσικής, με επιρροές από την ελληνική παραδοσιακή επτανησιακή παραδοσιακή, αλλά και την βυζαντινή μουσική.

Το 2010, και ύστερα από απαίτηση μερίδας κόσμου, επανασυνδέονται ως "Συνθετικοί", χωρίς τη συμμετοχή του Δημοσθένη Τσανέτογλου στο σχήμα . Την ίδια χρονιά, κυκλοφορούν υλικό που υπήρχε στα σκαριά, αλλά και νέα τραγούδια που εμπεριέχονται στο άλμπουμ με τίτλο «Προσωπεία- Εφιάλτες». Το 2013, κυκλοφορούν το «Ανθρώπινες Ιστορίες», ενώ μέσα στο 2017, αναμένεται ο τέταρτος δίσκος της μπάντας. Σήμερα οι Συνθετικοί, συνεχίζουν να εμφανίζονται ζωντανά. Παράλληλα, οι Αποστόλης και Διονύσης Αυγερινός, εργάζονται επάνω στη σύνθεση και την ηχογράφηση ενός διαφορετικού project με ακουστικά όργανα. Πρόκειται για την μελοποίηση ποιημάτων του Ναπολέων Λαπαθιώτη.

== Δισκογραφία ==
* ''Συνθετικοί'' (1990)
* ''Προσωπεία - Εφιάλτες'' (2010)
* ''Ανθρώπινες Ιστορίες'' (2013)

== Άλλα projects ==
* ''Φώτα μου ήλιε μου'' (1997)
* ''Ήλεκτρον'' (2006)
<nowiki>*</nowiki> Ως Αποστόλης και Διονύσης Αυγερινός

== Παραπομπές ==
# http://www.tovima.gr/vimagazino/interviews/article/?aid=493340
# http://www.lifo.gr/mag/features/2282
# http://www.rock-elliniko.gr/Synthetiki
# http://www.rock-elliniko.gr/Synthetiki
