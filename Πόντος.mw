:''Αβούτο εν γράψιμον για τον τόπον τη Πόντονος. Για τη θάλασσαν δεαβάστεν: [[Εύξεινος Πόντος]]''
[[Εικόναν:Mithridates VI of Pontus.jpg|thumb|Μιθριδάτες ο Τρανόν (Ευπάτωρ)]]
[[Εικόναν:Pontus.png|thumb|Γεωγραφίαν του Πόντου]]
[[Εικόναν:Tr ponto2.gif|thumb|Σημαίαν τ' αυτόνομου Ποντιακού Δημοκρατίας (1917-1919)]]
'''Πόντον''' λέγομε τον τόπον τη Μ. Ασίας ντ' ευρισκάται σο βορράν τ' οσημερνού τη [[Τουρκία|Τουρκίας]]. Εν σο [[Μαύρον θάλασσα|Μαύρον τη θάλασσαν]] αφκά κι επαίρεν τόνεμαν ατ' ασ' αρχαίον τόνεμαν τη θάλασσας: [[Εύξεινος Πόντος|Ευξείνος Πόντος]]. 

== Γεωγραφία ==
Ο Πόντος έχ σχήμαν αμόν το τοξάρ και ευρισκάται απαναφκά σο [[Βατούμι]] (πολιτεία τ' οσημερνού τη [[Γεωργία|Γεωργίας]]) και σην [[Σινώπη|Σινώπην]] απεσκές. Σα νότεα έχ σύνορα (σα 200-300 χιλιομέτρα) τα ψηλορραχέας τη Σκυδίση, τη Παρυάδρη και τη Αντιταύρονος ([[Ποντιακά Παρχάραι]]).

== Μυθολογίαν ==
Κατά τ' ελλενικόν τη μυθολογίαν σ' αβούτον τον τόπον εζήνεν ο θεόν [[Πόντος (μυθολογία)|Πόντος]], ο γιον τ' [[Αιθέρας|Αιθέρα]] και τη [[Γαία|Γαίας]]. Σην θάλασσαν αυτέν εταξίδεψεν και ο [[Ιάσονας]] όντες εχπάστεν τ' [[Αργοναυτικόν εκστρατεία|Αργοναυτικόν την εκστρατείαν]]. Ο [[Αυτόλυκος]] (έτον απές σ' αυτοίν τ' Αργοναυτικού τ' εκστρατείας) ίδρυσεν τη [[Σινώπη|Σινωπή]].

== Ιστορίαν ==
Σον 8ο π.Χ. αιώνα οι Έλλενες εποίκαν τα πρώτα ελλενικά πολιτείας σον Πόντον. Πολλά τ' ατεινέτερων εχπάσταν ασ' ανθρώπς τη [[Μίλητος|Μίλητονος]]. Το 363 π.Χ. εποίκαν «Το βασίλειον τη Πόντονος». Ο πρώτον βασιλέας έτον ο Μιθριδάτες ο Κτίστες (302-266 π.Χ.). Ο τελευταίον βασιλέας έτον ο Μιθριδάτες ΣΤ' ο Τρανόν, ο Ευπάτωρ (132–63 π.Χ.). Αντιφέρκουτον κι επολέμησεν 30 χρόνε το [[Ρωμαϊκόν αυτοκρατορίαν|Ρωμαϊκόν τη αυτοκρατορίαν]] και σο τέλος έχασεν τον πόλεμον. Σον 1ο π.Χ. αιώνα ο Πόντος εγέντον ρωμαϊκόν επαρχίαν ''Bithynia et Pontus'' με πρωτεύουσαν την [[Αμάσεια|Αμάσειαν]] και οι Έλλενοι τη Μαύρη τη Θάλασσας, όπως και όλ' οι Έλλενοι, γάλια γάλια ερχίνεσαν ν' ονομάζνε τον νιαυτόνατουν «Ρωμαίοι».

Σο Βυζαντινόν τη περίοδο (1204-1461) οι Κομνηνοί εποίκαν βασίλειον την [[Αυτοκρατορία τη Τραπεζούντας]] σε τόπον σην Σινώπην και σην [[Γεωργία|Γεωργίαν]] απές. 

Ση δύσαν τη τρανού τη πολέμονος σα 1918 τη χρονίαν, οι Έλλενες ορθόδοξοι τη Πόντονος εγράσεψαν ν' εφτάγνε ανεξάρτητον κράτος (αυτόνομον, ή συνομοσπονδίαν με τ' Αρμενάντ' εντάμαν). Άμα η [[Ελλάδα|Ελλάδαν]] έχασεν τ' ελλενοτουρκικόν πόλεμον (1919-1922) και με τη συνθήκη τη Λωζάνης (1922) οι Έλλενες χριστιανοί τη Πόντονος εξεριζώθαν ασην πατρίδανατουν κι εχατεύταν σην Ελλάδαν, κι εκεί έδωκανατουν τ' όνεμα «Πόντιοι». Σον τ' ατεινέτερων τον δρόμον, πολλοί επέθαναν και πολλοί εσκοτώθαν. Για τ' ατό οσήμερον λέγομε για τη «Γενοκτονία τη Ποντίων». 

== Τέρεν ==
*[[Εύξεινος Πόντος]]

[[Κατηγορίαν:Ελλενικόν ιστορίαν|Ποντος]]
[[Κατηγορίαν:Μαύρον Θάλασσα|Ποντος]]

[[ar:البنطس]]
[[az:Pont]]
[[be:Понт]]
[[bg:Понт (област)]]
[[br:Pontos]]
[[ca:Regió del Pont]]
[[cs:Pontus]]
[[cy:Pontus]]
[[da:Pontos (kongerige)]]
[[de:Pontus]]
[[el:Πόντος]]
[[en:Pontus]]
[[eo:Pontuso]]
[[es:Ponto]]
[[eu:Ponto]]
[[fa:پنتوس]]
[[fi:Pontos]]
[[fr:Pont (région)]]
[[he:פונטוס]]
[[hu:Pontosz]]
[[id:Pontus]]
[[it:Ponto]]
[[ja:ポントス]]
[[ka:პონტოს სამეფო]]
[[ko:폰토스]]
[[ku:Pontûs]]
[[lv:Ponta]]
[[ms:Pontus]]
[[nl:Pontus (gebied)]]
[[no:Pontos (oldtidsrike)]]
[[os:Понт]]
[[pl:Pont]]
[[pt:Ponto (província romana)]]
[[ro:Pontus]]
[[ru:Понт]]
[[sh:Pont]]
[[simple:Pontus]]
[[sk:Pontos]]
[[sr:Понт]]
[[sv:Pontos]]
[[th:พอนทัส]]
[[tr:Pontus]]
[[uk:Понт]]
[[zh:本都]]
