[[Εικόναν:Byzantine Empire animated.gif|thumb|Η Ρωμανίαν απαρχής ους το τέλος.]]
'''Ρωμανίαν''' (τ'επίσημον τ'όνομαν έτον: ''Βασιλεία τῶν Ῥωμαίων'', οσήμερον λέγν'ατέν οι [[ιστορία|ιστοριογράφ']] '''Βυζαντινόν Αυτοκρατορία''' ή '''Βυζάντιον''' μαναχόν) έτον τ' όνομαν είνος αυτοκρατορίας ντο είςεν [[πρωτεύουσα|πρωτεύουσαν]] την [[Ρώμη|Ρώμην]] και την [[Κωνσταντινούπολη|Κωνσταντινούπολην]]. Ασού εξέβεν ασο [[Ρωμαϊκόν Αυτοκρατορία|Ρωμαϊκόν την Αυτοκρατορίαν]] λέγν' ατέν και '''Ανατολικόν Ρωμαϊκόν Αυτοκρατορία'''. Ασο Ρωμαϊκόν την αυτοκρατορία, εγεννέθεν το ''«Εκχριστιανισμένον Ρωμαϊκόν κράτος τη Ανατολής»''. Όνταν είςεν την αφεντίαν η δυναστείαν τη [[Ηράκλειος|Ηρακλείου]] η χώραν ελλάγεν κι έντον ''«Εξελληνισμένον αυτοκρατορία τη χριστιανικού τη Ανατολής»''. Ασό [[1204]] κι επεκεί, ασού επαίραν το βασιλοσκάμν' οι [[Λατίνοι]], εγεννέθεν τ' ''«Ελλενικόν το Βυζαντινόν η Αυτοκρατορία»''<ref>''Ιστορία του Ελληνικού έθνους'', τόμ. Ζ', σελ. 5</ref>.

== Ιστορίαν ==
Όντες οι Έλλενοι ενίκησαν σον [[Τρωικόν πόλεμον|Τρωικόν πόλεμος]], ένοιξεν ο δρόμος προς τον Άξενον Πόντον. Αέτς έλεγαν οι Έλλενοι σην αρχήν το [[Μαύρον Θάλασσα|Μαύρον την Θάλασσαν]]. Όντες εγνώρτσαν καλλίον ατέν, ονόμασαν ατέν «[[Εύξεινος Πόντος|Εύξεινον Πόντον]]» (το φιλόξενον η θάλασσα). 

=== Βασίλειον τη Πόντονος ===
Το 363 π.Χ. εποίκαν «Το βασίλειον τη Πόντονος». Ο πρώτον βασιλέας έτον ο Μιθριδάτες ο Κτίστες (302-266 π.Χ.). Ο τελευταίον βασιλέας έτον ο Μιθριδάτες ΣΤ΄ ο Μεγάλον, ο Ευπάτωρ (132–63 π.Χ.). Αντιφέρκουτον κι επολέμησεν 30 χρόνε το [[Ρωμαϊκόν Αυτοκρατορίαν|Ρωμαϊκόν τη αυτοκρατορίαν]] και σο τέλος έχασεν τον πόλεμον.

=== Ρωμαϊκόν Αυτοκρατορίαν ===
Ασό 63 τη χρονίαν π.Χ. ο Πόντον έντονε μέρος τη Ρωμαϊκού τη αυτοκρατορίας και οι Έλλενοι τη Μαύρη τη Θάλασσας, όπως και όλ οι Έλλενοι, γάλια γάλια ερχίνεσαν να ονομάζνε τον νιαυτόνατουν «Ρωμαίοι». 

== Παραπομπές ==
<references/>

[[Κατηγορίαν:Ρωμανίαν|*]]
[[Κατηγορίαν:Ιστορίαν]]
