[[Εικόναν:Pontic Panorama.jpg|thumb|400px|Τα Ποντιακά τα Παρχάραι σα 2007 τη χρονίαν]]
'''Ποντιακά Παρχάραι''' (γράφνατα και '''παρχάρε''', σα [[Ελλενικόν γλώσσα|ελλενικά]] ''Ποντιακά Όρη'', σα τούρκικα ''Doğu Karadeniz Dağları'') λέχκεται η ψηλορραχέα τη [[Πόντος|Πόντονος]] τ' ευρίεται σο βόρειον τη [[Τουρκία|Τουρκίαν]]. 

== Τ' όνεμαν ==
Σα [[Τουρκικόν λαλία|τούρκικα]] τα παρχάραι 'κ εκράτεσαν το παλαιόν τ' ελλενικόν τ' όνεμανατουν και λέχκουνταν ''Doğu Karadeniz Dağları'', άμα σ' άλλα γλώσσας το ''«ποντιακά»'' επέμνεν, λχ σ' αγγλικά (''Pontic Mountains''), σα γερμανικα (''Pontisches Gebirge''), σα γαλλικά (''Chaîne pontique''), σα ιταλικά (''Monti del Ponto'') κλπ.

== Γεωγραφία ==
Τα παρχάραι χωρίζνε τον Πόντον σε δυο κομμάται, το παραλιακόν και τ' απές μερέαν, ντο εχ ραχία. 
Δαβαίν'νε τον Πόντον ασην ανατολήν ση δύσαν, ώσαμε το Αραράτ και τον Κάυκασον σην [[Γρουζία|Γρουζίαν]]. Το δέβασμανατουν εν παράλληλον με το [[Μαύρον Θάλασσα|Μαύρον τη Θάλασσαν]], που 'κ εν μακρά. Τ' ασούλτς ψηλόν σημείον εν σα 3.942 μέτρα, σο ραχίν [[Κατσκάρ Νταγ]] (γιά ''Kavron'').

[[Εικόναν:KackarDagi fromNorth hory.jpg|thumb|Τ' ασ' ούλτς τρανόν ραχίν τη παρχαρίων: [[Κατσκάρ Νταγ]]]]
Ο Αντίταυρος αχπάσκεται σο βόρειον τη [[Καππαδοκία|Καππαδοκίαν]], δαβαίν τη χώραν σ' ανατολικά και χωρίζ' τον Πόντον και την [[Αρμένια|Αρμένιαν]]. Ασ' άλλ τη μερέαν ση δύσαν εν ο [[Αργαίος]] που χωρίζ' τον Πόντον και την Καππαδοκίαν. 

Σην [[Κασταμονή|Κασταμονήν]] και την [[Τόσια|Τόσιαν]] απεσκές εν το ραχίν Ιλκάς Νταγ (2.900 μέτρα). Ση θάλασσαν κοντά, αφκά ασό [[Αλατσάμ]] (Alaçam) εν το Δουλμέν Νταγ, ένα ραχίν το 'κ εν ατόσο τρανόν. Σα νοτιοανατολικά τη Λαντίκ (Λαοδίκεια) ευρίεται το Κεμέρ Νταγ (2.200 μ.). Αβούτο το ραχίν χωρίζ τοι ποταμούς [[Ίρες]] (Yeşilırmak) και [[Λύκος (ποτάμι)|Λύκος]] (Çürüksu cayi). 

Δυτικά ασή [[Σεβάστεια|Σεβάστειαν]] (Sivas) ευρίεται ολίγον απάν ασόν [[Άλυς|Άλυ]] ποταμόν (Kızılırmak) το ραχίν Ακ Νταγ (2.730 μ.). Σην [[Τοκάτη|Τοκάτην]] και την Σεβάστειαν απεσκές εν το Γιλντίζ Νταγ (2.500 μ.), το Ντουμανλί Νταγ (2.700 μ.) και το Ασμασί Νταγ (2.400 μ.).

Σα νοτιοδυτικά τη Νικόπολης εν γραγμένον η ψηλορραχέα Αγικελεσί Τεπέ (2.370 μ.). Νότια απ' ατουκά και πέρα ασόν Άλυ ευρίεται το ραχίν Ντελί Νταγ (1.800 μ.). Κι άλλο βόρεια κι ασόν Λύκον κιαλαπάν είν τα ραχία Καρά Γκιολ (3.035 μ.) και Καρά Νταγ (3.095 μ.). 

Σην [[Κρώμνη|Κρώμνην]] καικά ευρίεται ο Θέχες (Deveboynu Tepe, 3.060 μ.) και σην [[Σάντα|Σάνταν]] το Ματούρ Νταγ (2.850 μ.). Ασόν [[Άκαμψης|Άκαμψη]] (Çoruh) απάν ευρίουνταν τα ραχία Κεμέρ Νταγ, Σογανλί Νταγ, Κιρκλάρ Νταγ, Βαρτσεμπέκ και Κατσκάρ. Ασόν Άκαμψη αφκά, σα πολιτείας [[Παϊπούρτ]] και Ισπίρ απεσκές και ασό Ερζερούμ απάν ευρίουνταν τα ραχία Γιαβούρ Νταγλαρί (3.000 μ.) και Πτουμλού Νταγ (2.800 μ.).

== Γεωλογία και ποτάμαι ==
[[Εικόναν:Rural pontic house.jpg|thumb|Οσπίτ σα παρχάραι]]
Η [[Ανατολία]] εχ τρία τρανά ψηλορραχέας σα γιάντς ατς. Τα Ποντιακά τα Παρχάραι εν το βορειοανατολικόν η ψηλορραχέα. Το νότιον εν ο [[Ταύρος]], ντ' ευρίεται σο [[Μεσόγειον θάλασσα|Μεσόγειον τη θάλασσα]]. Τα δυο τα ψηλορραχέας ανήκνε γεωλογικά σ' αλπιδικόν το δίπλωμαν, το οποίον αχπάσκεται σα Πυρηναία κι απλώνεται ώσαμε τα Ιμαλάια. Τα τεκτονικά τα πλάκας εκαικά λαήσκουνταν πολλά και για τ' ατό έχ' τρανά σεισμούς. 

Το δέβασμαν τη ποταμίων περνά ασην ανατολήν ση δύσαν. Όντες φτάν'νε σα γιαζία παίρνε βόρειον κατύθυνσην και τελείνταν σο [[Μαύρον θάλασσα|Μαύρον τη θάλασσαν]]. Τρανόν ποτάμι εν ο Άλυς. Άμον ντ' εφτάει ο Ίρες, αέτς κι ο Άλυς περνάει αση χερσόνησον σην θάλασσαν απές. Το τρίτον η χερσόνησον ευρίεται σην [[Σινώπη|Σινώπην]] κοντά, κι εν ασ' άλλα τα δυο κιάλλο μικρόν. 

== Τέρεν και ==
*[[Μαύρον θάλασσα]]
*[[Πόντος]]



[[Κατηγορίαν:Πόντος|Ποντιακα Παρχαραι]]
[[Κατηγορίαν:Ραχία|Ποντιακα Παρχαραι]]

[[cs:Pontské hory]]
[[de:Pontisches Gebirge]]
[[en:Pontic Mountains]]
[[fi:Pontiset vuoret]]
[[fr:Chaîne pontique]]
[[he:הרי הפונטוס]]
[[hu:Pontuszi-hegység]]
[[it:Monti del Ponto]]
[[ja:ポントス山脈]]
[[ka:პონტოს მთები]]
[[lt:Ponto kalnai]]
[[pl:Góry Pontyjskie]]
[[ru:Понтийские горы]]
[[tr:Kuzey Anadolu Dağları]]
[[uk:Понтійські гори]]
[[vi:Dãy núi Parhar]]
