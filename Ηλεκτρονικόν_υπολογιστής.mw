[[Εικόναν:Desktop computer clipart - Yellow theme.svg|thumb|Σ'αούτον τη ζωγραφίαν ελέπωμεν έναν υπολογιστήν, άμον ντ'εξέρν'ατον σ'όλον τον κόσμον.]]
Ατώρα ας λέγω σας ντο εν ο '''υπολογιστής'''. Υπολογιστήν λέγομεν έναν [[μηχάνημαν]] ντ'αλλάζ' [[πληροφορία|πληροφορίας]] άμον ντο λέγνε συγκεκριμένα [[κανόνας]]. Η [[ιστορίαν]] τ' υπολογιστίων ερχίνεσεν πολλά χρόνεα εμπροστά. Παλαιά υπολογιστάς λχ εν ο [[αστρολάβος|αστρολάβον]] άμα και ο [[άβαξ|άβακον]]. 'Κ ομνέζνε πολλά με τ' οσημερνά τα υπολογιστάς άμα ασο 'κ εν καλλίον έσαν. Τα καινούρεα τα υπολογιστάς επορούν και ρυθμίζνε [[σηματοδώτης|σηματοδώτας]] και [[αραπάν|αραπάδας]], παίζνε [[μουσική|μουσικήν]] και [[ταινία|ταινίας]]. Άμαν το βασικόν η αρχήν επέμνεν άμον ντο έτον: ο υπολογιστής έςς κανόνας κι ατά λέγουν ατόν ντο να φτάει. Πολλά κανόνας εντάμαν λέγουμ'ατα [[αλγόριθμος|αλγόριθμον]]. 

Ο άθρωπος δουλεύ' τον υπολογιστήν και λέει ατόν να φτάει δουλείας, λχ να παίζ' ταινίας ή να πάει σην Βικιπαίδειαν. Άμαν ο υπολογιστής 'κ εγροικά νε ποντιακά, νε αγγλικά. Για τ'ατό ο χρήστες επρέπ' να καλατςεύ' τη γλώσσαν τ' υπολογιστή. Τη γλώσσαν τ' υπολογιστή λέγουν ατέν [[γλώσσα προγραμματισμού|γλώσσαν προγραμματισμού]]. Οι [[προγραμματιστής|προγραμματιστές]] εγροικούν τη γλώσσαν κι αέτς γράφνε προγράμματα ντο λέγνε τον υπολογιστήν ντο να φτάει. Επεκεί ο χρήστες χρησιμοποιεί τα προγράμματα κι αέτς πα, με τ' αείκα και τ' αείκα εφτάει τα δουλείας ατ'.

[[Κατηγορίαν:Τεχνολογίαν|υπολογιστης]]
