Ο '''Πεςκιοϊλού Αντέμ''' ([[τουρκικόν γλώσσα|τουρκ.]] ''Beşköylü Adem'', [[ελλενικόν γλώσσα|ελλ.]] ''Μπεσκιοϊλού Αντέμ'', [[1 Μαρτί]] [[1980]]-) εν πόντιος μουσικός και [[κεμεντζές|κεμεντζετζής]] αση [[Τουρκία|Τουρκίαν]]. Εξέρ και καλατςεύ' τα [[ποντιακόν λαλίαν|ποντιακά]] ντο εν το μητρικόν η γλώσσαν ατ'. Το κανονικόν τ'όνομαν ατ' εν Αντέμ Εκίζ.

== Βιογραφικόν ==
Ο Αντέμης εγεννέθεν κι εθράφεν σο χωρίον Πέςκιοϊ σα [[Σούρμενα]], κοντά σην [[Τραπεζούντα|Τραπεζούνταν]]. Το παλαιόν τ'όνομαν τη χωρί έτονε «Καλίστη». Εςς τον ποντιακόν πολιτισμόν και κρατεί ατόν γιατί με τ'ατόν έζησεν. Για τον κύρην ατ' λέει αν έλεεν δυο τρία τέσσερα τουρκικά λόγια, έλεεν δέκα δεκαπέντε ποντιακά. Ο Αντέμης ασην καρδίαν ατ' λεει εν πόντιος, όχι ασ'όνομαν. 

Σην κεμεντζέν ερχίνεσεν αυτοδίδακτος κι έμαθεν τα καϊτέδες άμον ντ'έκουεν ατα ασοι παλαιούς τη χωρί, αέτς άμον ντο έπαιζαν και έλεγαν ατα. Επεκεί πολλά επαίνεν κι έρχουτον σα πανηγύρε και σα βραδύας κι έπαιζεν την κεμεντζέν. Όνταν ετελείωσεν το λύκειον ασον [[Πόντος|Πόντον]] έφυγεν και με την οικογένειαν εντάμαν επήγεν σην [[Κωνσταντινούπολη|Κωνσταντινούπολην]].
Ασα 2001 κιαν πουλίσκεται το δισκογραφικόν η δουλείαν ατ' «''Yanarım Ateşine''». Ατουπές εςς έναν τραγωδίαν σα ποντιακά. Σα 2005 συνεργάσκουτον με τον Νίκο Μιχαηλίδη και τον Φίλιππο Κεσαπίδη κι εξέβεν σην [[Ελλάδα|Ελλάδαν]] το CD «''Ρωμαίικα Τραγωδίας''» (σον Πόντον τα ποντιακά λέγουν ατα «ρωμαίικα»). Σα 2007 με τον Κερίμ Αϊντίν εντάμαν εκυκλοφόρησεν σην [[Τουρκία|Τουρκίαν]] το CD «''Gülüm Demedimmi Sana''».

Οσήμερον εξόν ασ'αλμπούμε ο Αντέμης πολλά πάει σα παρακάθε και σα βραδύας τη Ποντίων σην Ελλάδαν, σο [[Βέλγιον]], ση [[Γερμανία|Γερμανίαν]], ση Τουρκίαν, σην [[Ολλανδία|Ολλανδίαν]] και σ'άλλα χώρας. 

== Αλμπούμε ==
* ''Yanarım Ateşine'', 2001
* ''Ρωμαίικα Τραγωδίας'', 2005
* ''Gülüm Demedimmi Sana'', 2007

[[Κατηγορίαν:Μουσική|Πεσκιοϊλου Αντεμ]]

[[de:Beşköylü Adem]]
[[el:Μπεσκιοϊλού Αντέμ]]
[[tr:Beşköylü Adem]]
