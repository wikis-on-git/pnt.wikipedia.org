[[Αρχείον:Goethe (Stieler 1828).jpg|thumb|''Γιόχαν Βόλφγκανγκ φον Γκö́τε'', εζωγράφσεν ο Γιόζεφ Καρλ Ϛτίλερ (1828)]]
[[Αρχείον:Signature of Johann Wolfgang von Goethe.svg|thumb|Η υπογραφήν ατ']]
Ο '''Γιόχαν Βόλφγκανγκ φον Γκö́τε''' ([[γερμανικόν γλώσσα|γερμ.]] ''Johann Wolfgang von Goethe''), εποίκαν ατον αριστοκράτε σα 1782 τη χρονίας (* [[28 Αλωναρί]] [[1749]] σην [[Φραγκφούρτη|Φραγκφούρτην]], † [[22 Μαρτί]] [[1832]] σην [[Βαϊμάρη|Βαϊμάρην]], λέγνε και ''Γκö́τε'' μαναχόν), έτονε [[ποιητικήν|ποιητής]] ασην [[Γερμανία|Γερμανίαν]]. Εράεψεν κι έγραψεν και για τα [[φυσικόν επιστήμη|φυσικάς επιστήμας]]. Ασα 1776 τη χρονίας κι επεκεί έτονε και πολιτικός τη βαϊμαρικού τη προεστού.

Σα φιλολογικά τα γράμματα τη Γκö́τονος απές ευρίουνταν [[ποίημαν|ποιήματα]], [[δράμαν|δράματα]], [[επικόν ποίηση|μεσελέδες]] (σον πεζόν λόγον και με στροφάς), [[αυτοβιογραφία|αυτοβιογραφικά]] κι επιστημονικά γράμματα. Άμαν και η αλληλογραφίαν ατ' εςς πολλά τρανόν φιλολογικόν σημασίαν. Ο Γκö́τες εμπρολάλεσεν το προρομαντικόν το κίνημαν τη ''Sturm und Drang''. Σα 1774 τη χρονίας η μεσελέν ατ' ''Die Leiden des jungen Werther'' (''Τα τέρτε τη άγουρονος Βέρτερ'') εποίκεν ατόναν γνωστόν σ'όλεν την [[Ευρώπην]]. Απυστεραίας εννεάσκουτον για τα ιδανικά τη [[αρχαιότητα|αρχαιότητας]] κι ασα 1790 τη χρονίας κι επεκεί με το [[Φρίντριχ Ϛίλερ]] εντάμαν (συνεργάσκουσαν) εγένταν μειζοτέρ συγγραφιάντ' τη ''κλασικισµού τη Βαϊµάρης'' (''Weimarer Klassik''). 

Ασην θανήν ατ' κι αδά μερέαν ο Γκö́τες 'κ νεσπάλθεν κι οσήμερον λέγουν για τ'ατόν οι αθρώπ' τη Γερμανίας το εν όλων ο καλλίων ο ποιητής ατουν. Το έργον ατ' εποίκεν τον κόσμον όλον να σεβάσκετ'ατον.

== Ζωή ==

=== Τα μικράτα ===

Ο Γκö́τες εγεννέθεν σ'οσημερνόν το ''Goethe-Haus'' ('' τη Γκö́τονος τ’ οσπίτ''), ντ'ευρίεται στην Φραγκφούρτην. Το κύρην ατ' έλεαν ατον Γιόχαν Κασπαρ Γκö́τε (1710–1782). Έτον νομικός, άμαν αφότε είςεν πλούσιον βιόν 'κ εδούλευεν. Αούτον τον βιόν εφέκεν σον γιον ατ' κι αέτς πα όταν ετράνηνεν ο Γκö́τες 'κ είςεν τέρτε με τα παράδας και 'κ έπρεπε να νεγκάζ' το κιφάλν'ατ για τ'ατά.<ref>Klaus Seehafer: ''Mein Leben, ein einzig Abenteuer - Johann Wolfgang Goethe, Biografie'', σελ. 12.</ref> Εννεάσκουτον για πολλά πράματα κι έτον πολλά αχουλής και δεαβασμένος, άμαν και πολλά σοβαρός κι εριστέας. Με τ'ατά επατάλευεν τοι περιςάντς τη μάναν και τον κύρην ατ' και λογοφέρκουσαν.

Η μάναν ατ' έτονε φυντάν ασ'αρχοντικόν ρίζαν κι έλεγαν ατεναν Κατερίνα Ελίσαμπετ Γκö́τε (1731–1808, εγεννέθεν με τ'όνομαν Τέξτορ). Γελαστέσα και χαρεμέντσα πουτςή, έντρισεν σα 17 τα χρόν' ατ'ς τον Γιόχαν Κάσπαρ π'έτον σα 38. Α σου εγεννέθεν ο Γιόχαν Βόλφγκανγκ, εγεννέθαν κι άλλα τέσσερα παιδία, άμαν αποθάναν τα τρία σα μικράτα'τουν. Επέμναν ο Γιόχαν Βόλφγκανγκ με την αδερφέσαν ατ', την Κορνέλια, π'αγαπίουσαν κι εμπιστεύκουσαν. Τα παιδία εμάθισαν ατα πολλά γράμματα κι αέτς επαίραν τρανόν εκπαίδευσην. Ασα 1756 ους τα 1758 τη χρονίας ο Γιόχαν Βόλφγκανγκ επήγεν σε δημόσιον σχολείον. Απυστεραίας είςεν με την αδερφέσαν ατ' εντάμαν τ'ατεινέτερων δέσκαλον σ'οσπίτ'νατουν. Έμαθαν γαλλικά, αγγλικά, ιταλικά, λατινικά, [[ελλενικόν γλώσσα|ελλενικά]], φυσικά επιστήμας, θρησκείαν και ζωγράφεμαν. Ο Γκö́τες έμαθεν να παίζ' τςέλον, πιάνον, να καβαλκεύ' τ'άλογον, ν'αγωνίσκεται με τα σπαθία και να χορεύ'.

Μικρίκον έτον όταν ερχίνεσεν κι εννεάσκουτον για τη φιλολογίαν. Για τα μεσελέδες ντ'έλεεν η μάναν ατ' και για το δεάβασμαν τ' [[Αεσμένον Γραφή|Αεσμένου τη Γραφής]] ντ'εποίνανε σο λουθηρανικόν-προτεσταντικόν την οικογένειαν ατ'. Σα Χριστούγεννα τη 1753 τη χρονίας η καλομάναν ατ' εδώκεν ατον έναν κουκλοθέατρον. Γι'αούτο το θέατρον ο Γκö́τες έγραψεν τα πρώτα έργ'ατ κι εδέκνιζεν ατα σοι φίλτς ατ'. Πολλά εδεάβαζαν σ'οσπίτ τη Γκö́τάντων. Ο κύρης είςεν τ'ατουνού βιβλιοθήκην κι ατουπές είςεν σα 2.000 βιβλία. Αέτς πα ο Γκö́τες έμαθεν σα μικράτατ' για τον Φάουστ (''Historia von D. Johann Fausten'').

=== Σπουδάζ κι εσκαλών' το γράψιμον ===
 
Σα 1765, έσαν τη µοθοπώρ τα µήνας, εχπάστεν ση Λειψίαν κι ακεκά ερχίνεσεν κι εδέβασεν νομικήν. Η Λειψίαν ασην Φραγκφούρτην έτονε αλλέτερον πολιτείαν. Κιάλλο ανοιχτόν, κιάλλο κοσμοπολίτικον. Ο Γκö́τες αέτς άμον ντο έτον τηδέν ‘κ εταίριαζεν σην Λειψίαν και για τ’ατό έλλαξεν τα συνήθειασ’ατ κι εφόρησεν καινούρεα λώματα. 

Το δεάβασμαν τη νομικής ‘κ ερέχτεν ατό. Αέτς πα ερχίνεσεν κι επαίνεν σα μαθήματα τη ποιητικής. Δέσκαλον ατ έτον ο Κρίστιαν Φüρχτεγκοτ Γκέλερτ κι ατός πα πολλά ‘κ ερέχτεν τα πρώτα ποιητικά δουλείας τη Γκöτε. Ντ’ εγνώρτσεν το ζωγράφον Άνταμ Φρίντριχ Όεζερ είςεν τρανόν σημασίαν. Ο Όεζερ συνέχισεν κι εμάθισεν’ατον ζωγράφεμαν άμαν και τα νουνίζματα τη Γιόχαν Γιοάχιμ Βίνκελμαν σα ιδανικά τη αρχαιότητας απάν. 
Έτονε μικρός σα χρόνε και μακρά ασον κύρην και τη μάναν’ατ είςεν και τα ελευθερίας’ατ. Σο θέατρον πολλά επαίνεν ή έπηνεν μπύρας με τη φίλτς ατ εντάμαν. Ακεκά ση Λειψίαν εγνώρτσεν και την εγάπην κι ατό παλ επηρέασεν το γράψιμον’ατ. Σην αρχήν οριαστά έγραφεν έμορφα ποιήματα σην τεχνοτροπίαν τη [[ροκοκό]]. Άμαν ατώρα έκλωσεν το γράψιμον κι εποίκεν ατο κιάλλο ανοιχτόν και με σεβτά. Αέτς εσερέφταν 19 ποίματα. Επαίρεν ατα ο φίλον ατ ο Έρνστ Βόλφγκανγκ Μπέριςς έβαλεν απές και εικόνας κι εποίκεν ατα βιβλίον με τίτλον ''Annette''. Άλλο ποιητικόν δουλείαν εξέβεν σα 1769 και είςεν τ’όνομαν ''Neue Liede''r («καινούρεα τραγωδίας») κι έτον το πρώτον η δουλεία τη Γκöτε π’ετύπωσαν ατο.

Σα 1768 ερρώστησεν κι εκλώστεν οπίς σον κύρην και την μάναν ατ.

=== Φραγκφούρτη και Ϛτρασβούργον ===

Σα κρεβάτεα ερούξεν και να λαρούται ‘κ επόρνεν. Εδέβαν κι επέρασαν ημέρας και μήνας και ‘κ σκούτον. Ατότες ο Γκöτες ερχίνεσεν να δεαβάζ’ πράματα ολόερα ασον μυστικισμόν και σην αλχημιστικήν. Ατά ντ’ εμάθανεν, αργότερα εχρησιμοποίησεν ατα σο βιβλίον ''[[Φάουστ]]''. Εξόν ασ’ατά είςεν τακάτ’ κι έγραψεν κι έναν κωμωδίαν, ''Die Mitschuldigen'' (Ατοίν π’φταίγνε).

Σα 1770 τοι χρονίας, Απρίλτς έτον, εσυνέχισεν το σπούδαγμαν τη νομικής σο [[Ϛτρασβούργον]]. Ακεί πέραν σo Ϛτρασβούργον εγνώρτσεν το θεολόγον και φιλόλογον [[Γιόχαν Γκότφριντ Χέρντερ]]. Ο Χέρντερ ένοιξεν τ’ομμάτεα τη Γκöτε για τοι παλαιούς συγγραφιάντ', λχ τον [[Όμηρος|Όμηρον]] και το [[Ϛαίξπηρ]]. Σο Ζέζεναϊμ, ασο Ϛτρασβούργον ‘κ έτον μακρά, εγνώρτσεν κι έναν πουτςή. Η Φριντερίκε Μπριόν έτονε τη ποπά η κόρ’. Όντες έφυεν ασο Ϛτρασβούργον ο Γκöτες, εφέκεν και την Φριντερίκε. Τα ποιήματα ντ’έγραψεν ατα για τ’ατέν, επαίραν τον τίτλον ''Sesenheimer Lieder (Τραγωδίας ασο Ζέζεναϊμ).'' Έσανε πολλά εκφραστικά, ''«το επαναστατικόν αρνάςεμαν είνος καινούρεου λυρικού εποχής»''.<ref>Dieter Borchmeyer: ''Schnellkurs Goethe'', σελ. 31.</ref> Ετελέθαν τα σπουδάς ατ’ σο θέρος σα 1771 τη χρονίας κι έγραψεν έναν διατριβήν ''De legislatoribus''. Ατουπές έγραψεν πράματα π’ έσανε τεά «αιρετικά» <ref>Dieter Borchmeyer: ''Schnellkurs Goethe'', σελ. 28.</ref> και για τ’ατό ‘κ δέχτηκαν ατο κι εχάθεν. Άμαν ασο πανεπιστήμιον είπανατονα παίρ’ άδειαν να μαθίζ’. Εκατάφερεν κι επαίρενατεν ''cum applausu'' σα 1771, 6 Αλωναρί. Βάση τη εργασίας έσανε 56 θέσεις σο λατινικόν τη γλώσσαν με τ’όνομαν ''Positiones Juris''.

=== Πόρα και τάλεμαν ===

Εκλώστεν οπίς σην Φραγκφούρτην κι ένοιξεν μικρόν νομικόν γραφείον. Εδούλεψενατο τέσσερα χρόνεα κι επεκεί έκλεισενατο κι επήεν στην [[Βαϊµάρη|Βαϊµάρην]]. Ο Γκö́τες αση νομικήν κι άλλο πολλά εθέλνεν τη ποιητικήν. Σο τέλος τοι 1771 έγραψεν σ’έξι βδομάδας απές το δράμαν ''"Geschichte Gottfriedens von Berlichingen mit der eisernen Hand"''. Ασού εδούλεψενατο κι εποίκενατο καλλίον, το δράμαν εξέβεν σα 1773 με τ’όνομαν ''Götz von Berlichingen''. Το έργον ‘κ ετέρνεν τα παραδοσιακά δραματικά κανόνας και πολλοί εγάπεσανατο κι οσήμερον λέγουνε για τ'ατό το δράμαν ντ'εξεκίνησεν το ''Sturm und Drang'' (Πόρα και τάλεμαν).<ref>Dieter Borchmeyer: ''Schnellkurs Goethe'', σελ. 35.</ref> 

Σον Καλομηνά τοι 1772 – σα δυο γραψίματα τη ''Götz'' απεσκές – ο κύρης τη Γκöτονος έδωκενατον δαρμενεία κι αέτς επήεν κι εξεκίνησεν πρακτικήν σο δικαστήριον τη πολιτείας τη [[Βέτσλαρ]]. Ακεί πέρα είςεν συνεργάτεν το Γιόχαν Κρίστιαν Κέστνερ. Ατός επεριέγραψεν τον Γκöτεν άμον ντο έτον ατότες: ''«Πολλά αχουλής εν και εςς τρανόν τακάτ σο νούνισμαν. Χολάσκεται αναχάπαρτα. Εςς πολλά καλόν τρόπον νουνισματί […] Εφτάει άμον ντο θέλ και ξάι ‘κ σαέβ’ τ’αλλτς […]»''.<ref>Σο: Klaus Seehafer: ''Mein Leben, ein einzig Abenteuer – Johann Wolfgang Goethe, Biografie'', σελ.&nbsp; 105.</ref>

=== Υπουργός ση Βαϊμάρην ===
[[Αρχείον:Weimar, Stadtplan von Franz Ludwig Güssefeld, 1784.jpg|thumb|Αέτς έτονε η Βαϊμάρην όνταν ο Γκö́τες εζήνεν ακαικά). Σ'αφκά το μέρος αριστερά ελέπουμε το κεπίν ατ'.]]
Ο Γκö́τες επήεν ση Βαϊμάρην σον Αεργίτεν τοι 1775. Η πολιτείαν έτον η πρωτεύουσαν τη τρανού τη Δουκατή τη Σαξονίας-Βαϊμάρης-Αϊζεναχή κι εζήναν ατού απές 6.000 αθρώπ' (σο δουκάτον εζήνανε 100.000 απάν αφκά). Σ'εκείνα τα χρόνεα η μάναν τη Δούκα, η Άννα Αμαλία, εποίκεν την Βαϊμάρην κι έντον πολιτισμικόν κέντρον.<ref>Ασού απόθανεν ο άντρας ατ'ς, η Άννα Αμαλία, εκυβέρνησεν το Δουκάτον ατ'ς 17 χρόνεα με τρανόν σοφία κι έφερεν σην αυλήν ατ'ς αχουλήδες, και καλλιτέχνες.</ref> Αγλήγορα ο Δούκας Καρλ Άουγκουστ εμπιστεύκουτον τον Γκö́τεν κι επρότεινεν ατόν να ίνεται υπουργόν τη ντεβλετή. Ο Γκö́τες ύλεψεν κι εντούντσεν ατό, άμαν σο τέλος εδέχτηκεν.

Επεκεί για 10 χρόνεα τιδέν 'κ εδημοσίευσεν, εξόν ασ'ολίγα μεσελέδες αδά κι ακεί. Με τα υπουργικά τα δουλείας χρόνον για σοβαρόν ποιητικόν έργον 'κ επέμνεν. Έναν ασα ολίγα σοβαρά δουλείας έτον το πεζογραφικόν εκδοχή τη ''Ιφιγένεια εν Ταύροις''. Επεκεί εξεκίνεσεν να γραφτ' τον '''Εγκμοντ'', το ''Τορκουάτο Τάσσο'' και το ''Βίλχελμ Μάιστερ''. Σα 1780 ο Γκö́τες ερχίνεσεν να αραέυ' απαντήσεις σα επιστημονικά ερωτήσεις τη [[γεωλογία|γεωλογίας]] και τη [[ωρυκτολογία|ωρυκτολογίας]], τη [[βοτανική|βοτανικής]] και τη [[οστεολογία|οστεολογίας]]. Σ'αούτον τη δεκαετίαν εγνώρτσεν κι εγάπεσεν την Τςαρλότε φον Ϛτάιν κι ερόιζεν αποπίσ'ατ'ς. Εκείνεν έντρισεν άλλον και είςεν παιδία άμαν για τον Γκö́τεν άμον ατέναν 'κ ευρίουτον σα μαχαλάδας κι αέτς έγραψεν για τ'ατέν ποιήματα σεβταλίδικα πολλά. Επέμναν ους οσήμερον 1700 γράμματα και σημειώματα απάν αφκά ντο δεκνίζεν μας πόσο σεβταλής έτον.

== Δουλείας ατ' (χωρισμέν') ==
[[Αρχείον:Goethe Ginkgo Biloba.jpg|thumb|Αούτο εν το γράψιμον τη Γκö́τονος. Ποίημαν εν κι εςς τ'όνομαν ''Ginkgo biloba'' (1815)]]

[[Αρχείον:Coudr 05.jpg|thumb|Το ταφίν τη Γκö́τονος σην Βαϊμάρην]]
''' Δράματα '''
* ''Die Laune des Verliebten'', 1768
* ''Die Mitschuldigen'', 1769
* ''Gö́tz von Berlichingen'', 1773
* ''Ein Fastnachtsspiel vom Pater Brey,'' 1774
* ''Jahrmarktsfest zu Plundersweilern,'' 1774
* ''Gö́tter, Helden und Wieland'', 1774
* ''Clavigo'', 1774
* ''Egmont'',1775
* ''Erwin und Elmire'' (θέατρον με τραγωδίας), 1775
* ''Die Geschwister. Ein Schauspiel in einem Akt'', 1776
* ''Stella. Ein Schauspiel für Liebende'', 1776
* ''Der Triumph der Empfindsamkeit'' (Eine dramatische Grille), 1777
* ''Proserpina'', 1778/1779
* ''Iphigenie auf Tauris'' (δράμα), 1779
* ''Torquato Tasso'' (δράμα), εχπάστεν σα 1780
* ''Faust. Ein Fragment'', 1790
* ''Der Groß-Cophta'', 1792
* ''Der Bürgergeneral'', 1793
* ''Faust. Eine Tragö́die'' 
* ''Mahomet der Prophet'', το κείμενον έγραψεν ο [[Βολταίρος|Βολταίρον]] και σα γερμανικά πα έκλωσεν ατο ο Γκö́τες, 1802
* ''Die natürliche Tochter'', 1804
* ''Pandora'', 1807/08
* ''Faust II.'' (2ον κομμάτ' τη ''Faust''), 1833 

''' Μεσελέδες και νοβέλλες '''
* ''Die Leiden des jungen Werthers'', 1774, 2ον μορφή 1787
* ''Wilhelm Meisters theatralische Sendung'', ασα 1776 κιαν, ετυπώθεν σα 1911
* ''Unterhaltungen deutscher Ausgewanderten'', 1795
* ''Wilhelm Meisters Lehrjahre'' 1795/96 [http://gutenberg.spiegel.de/goethe/meisterl/meisterl.htm (κείμενον)]
* ''Novelle'' ab 1797
* ''Wilhelm Meisters Wanderjahre'' (μεσελέ), 1807 [http://gutenberg.spiegel.de/goethe/meisterw/meisterw.htm (κείμενον)]
* ''Die Wahlverwandtschaften,'' 1809 [http://gutenberg.spiegel.de/goethe/wahlverw/wahlv001.htm (κείμενον)]

''' Ποιήματα '''
* 1774: ''Prometheus''
* 1774/1775: ''Vor Gericht'' (ποίημαν)
* 1777: ''An den Mond''
* 1782: ''Der Erlkö́nig'' (μπαλάντα) 
* 1797: ''Der Schatzgräber'' (μπαλάντα)
* 1799: ''Die erste Walpurgisnacht'' (μπαλάντα)
* 1815: ''Totentanz''
* 1828: ''Dem aufgehenden Vollmonde'' (ποιήματα, Dornburg 1828 τη χρονίας, 25 τ'Αλωναρί)

''' Αυτοβιογραφικά γράμματα '''
* ''Aus meinem Leben. Dichtung und Wahrheit'', (αυτοβιογραφικόν ποίησην), 1811–33
* ''Italienische Reise'', 1816/17
* ''Kampagne in Frankreich'', 1822

== Αναφοράντας ==
<references/>

== Συνδέσμε ==
* '''[[Αρχείον:Wikisource-logo.svg|13px]] Σο [[:de:s:Hauptseite|γερμανικόν τη Βικιθήκην]] εςς [[:de:s:Johann Wolfgang von Goethe|γραψίματα τη Γκö́τονος]]'''

[[Κατηγορίαν:Ποιητάδες|Γκö́τε, Γιοχαν Βολφγκανγκ φον]]
[[Κατηγορίαν:Συγγραφέοι|Γκö́τε, Γιοχαν Βολφγκανγκ φον]]
[[Κατηγορίαν:Λογοτεχνίαν]]
[[Κατηγορίαν:Θέατρον]]

[[ab:Иоҕанн Вольфганг фон Гете]]
[[af:Johann Wolfgang von Goethe]]
[[als:Johann Wolfgang von Goethe]]
[[an:Johann Wolfgang von Goethe]]
[[ar:يوهان فولفغانغ فون غوته]]
[[arz:جوته]]
[[ast:Johann Wolfgang von Goethe]]
[[az:İohann Volfqanq Göte]]
[[ba:Йоһанн Вольфганг фон Гёте]]
[[bar:Johann Wolfgang von Goethe]]
[[bat-smg:Johann Wolfgang von Goethe]]
[[be:Ёган Вольфганг фон Гётэ]]
[[be-x-old:Ёган Вольфганг фон Гётэ]]
[[bg:Йохан Волфганг фон Гьоте]]
[[bn:ইয়োহান ভোলফগাং ফন গোটে]]
[[br:Johann Wolfgang von Goethe]]
[[bs:Johann Wolfgang von Goethe]]
[[ca:Johann Wolfgang von Goethe]]
[[ckb:یۆهان ڤوڵفگانگ گۆتە]]
[[cs:Johann Wolfgang von Goethe]]
[[cv:Йохан Вольфканк Коĕтте]]
[[cy:Johann Wolfgang von Goethe]]
[[da:Johann Wolfgang von Goethe]]
[[de:Johann Wolfgang von Goethe]]
[[diq:Johann Wolfgang von Goethe]]
[[el:Γιόχαν Βόλφγκανγκ Γκαίτε]]
[[en:Johann Wolfgang von Goethe]]
[[eo:Johann Wolfgang von Goethe]]
[[es:Johann Wolfgang von Goethe]]
[[et:Johann Wolfgang von Goethe]]
[[eu:Johann Wolfgang von Goethe]]
[[ext:Johann Wolfgang von Goethe]]
[[fa:یوهان ولفگانگ گوته]]
[[fi:Johann Wolfgang von Goethe]]
[[fiu-vro:Goethe Johann Wolfgang]]
[[fr:Johann Wolfgang von Goethe]]
[[fy:Johann Wolfgang von Goethe]]
[[ga:Johann Wolfgang von Goethe]]
[[gan:歌德]]
[[gd:Johann Wolfgang von Goethe]]
[[gl:Johann Wolfgang von Goethe]]
[[haw:Johann Wolfgang von Goethe]]
[[he:יוהאן וולפגנג פון גתה]]
[[hi:योहान वुल्फगांग फान गेटे]]
[[hif:Johann Wolfgang von Goethe]]
[[hr:Johann Wolfgang von Goethe]]
[[hu:Johann Wolfgang von Goethe]]
[[hy:Յոհան Վոլֆգանգ ֆոն Գյոթե]]
[[id:Johann Wolfgang von Goethe]]
[[ie:Johann Wolfgang von Goethe]]
[[io:Johann Wolfgang von Goethe]]
[[is:Johann Wolfgang von Goethe]]
[[it:Johann Wolfgang von Goethe]]
[[ja:ヨハン・ヴォルフガング・フォン・ゲーテ]]
[[jv:Johann Wolfgang von Goethe]]
[[ka:იოჰან ვოლფგანგ ფონ გოეთე]]
[[kaa:Johann Wolfgang von Goethe]]
[[kk:Йоганн Волфганг фон Гете]]
[[ko:요한 볼프강 폰 괴테]]
[[ku:Johann Wolfgang von Goethe]]
[[ky:Гете, Иоганн Вольфганг фон]]
[[la:Ioannes Volfgangus Goethius]]
[[lb:Johann Wolfgang von Goethe]]
[[lt:Johann Wolfgang von Goethe]]
[[lv:Johans Volfgangs fon Gēte]]
[[mhr:Гӧте, Иоганн Вольфганг фон]]
[[mk:Јохан Волфганг фон Гете]]
[[ml:യൊഹാൻ വുൾഫ്ഗാങ്ങ് വോൺ ഗോയ്‌ഥേ]]
[[mn:Иоханн Вольфганг фон Гёте]]
[[mr:योहान वोल्फगांग फॉन ग्यॉटे]]
[[mrj:Гӧте, Иоганн Вольфганг фон]]
[[ms:Johann Wolfgang von Goethe]]
[[mt:Johann Wolfgang von Goethe]]
[[mwl:Johann Wolfgang von Goethe]]
[[my:ဂါတာ ဖွန်ယိုဟန်း ဝုဖဂန်]]
[[mzn:گوته]]
[[nds:Johann Wolfgang von Goethe]]
[[nl:Johann Wolfgang von Goethe]]
[[nn:Johann Wolfgang von Goethe]]
[[no:Johann Wolfgang von Goethe]]
[[oc:Johann Wolfgang von Goethe]]
[[pam:Johann Wolfgang von Goethe]]
[[pl:Johann Wolfgang von Goethe]]
[[pnb:گوئٹے]]
[[ps:ګوېټه]]
[[pt:Johann Wolfgang von Goethe]]
[[qu:Johann Wolfgang von Goethe]]
[[ro:Johann Wolfgang von Goethe]]
[[ru:Гёте, Иоганн Вольфганг фон]]
[[rue:Йоганн Фольфґанґ фон Ґёте]]
[[sa:जोहान वुल्फगांग गेटे]]
[[sah:Йоhанн Вольфгаҥ фон Гөте]]
[[sc:Wolfgang Goethe]]
[[scn:Johann Wolfgang von Goethe]]
[[sco:Johann Wolfgang von Goethe]]
[[sh:Johann Wolfgang von Goethe]]
[[si:ජොහෑන් වොල්ෆ්ගෑන් වොන් ගොතේ]]
[[simple:Johann Wolfgang von Goethe]]
[[sk:Johann Wolfgang von Goethe]]
[[sl:Johann Wolfgang von Goethe]]
[[sq:Johann Wolfgang Goethe]]
[[sr:Јохан Волфганг Гете]]
[[sv:Johann Wolfgang von Goethe]]
[[sw:Johann Wolfgang von Goethe]]
[[szl:Johann Wolfgang von Goethe]]
[[ta:யொஹான் வூல்ப்காங் ஃபொன் கேத்தா]]
[[te:గేథే]]
[[tg:Иоҳан Волфганг фон Гёте]]
[[th:โยฮันน์ วอล์ฟกัง ฟอน เกอเทอ]]
[[tl:Johann Wolfgang von Goethe]]
[[tr:Johann Wolfgang von Goethe]]
[[tt:Иоганн Вольфганг Гете]]
[[uk:Йоганн Вольфганг фон Ґете]]
[[ur:گوئٹے]]
[[uz:Johann Wolfgang von Goethe]]
[[vep:Göte Johan Vol'fgang fon]]
[[vi:Johann Wolfgang von Goethe]]
[[vo:Johann Wolfgang von Goethe]]
[[war:Johann Wolfgang von Goethe]]
[[xmf:იოჰან ვოლფგანგ ფონ გოეთე]]
[[yi:יאהאן וואלפגאנג פאן געטע]]
[[yo:Johann Wolfgang von Goethe]]
[[za:Goethe]]
[[zh:约翰·沃尔夫冈·冯·歌德]]
[[zh-min-nan:Johann Wolfgang von Goethe]]
[[zh-yue:歌德]]
